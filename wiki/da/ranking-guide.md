---
sidebar: auto
---

# Rangering & Pointguide

Skrevet af TeknozFR

*Stor tak til Flee for at rette grammatiske fejl og give nyttige oplysninger.*

:::warning Disclaimer Denne vejledning blev oprindeligt skrevet den 7. februar 2019. Det er blevet opdateret flere gange, men nogle oplysninger kan stadig være unøjagtige eller have mangler. Hvis du bemærker unøjagtigheder/manglende oplysninger i denne guide, du kan indsende en pull-anmodning på [BSMG Wiki GitHub](https://github.com/bsmg/wiki#readme) eller sende mig en besked på Discord (TeknozFR#6900). :::

## Nøjagtighed og Scoring

### Scoremultiplikator

Din scoremultiplikator kan ses nedenfor, er omgivet af en ydre ring. Som sagt i navnet, har multiplikatoren en effekt på din score. Du starter sangen med en multiplikator på **1x**, og den ydre ring viser progressionen til den næste multiplikator. Når du rammer blokken, der bringer dig op til den næste multiplikator, er blokken selv påvirket af den nye multiplikator og ikke den gamle. De forskellige multiplikatorer er: **1x, 2x, 4x og 8x**. Hver gang du mister din combo, der indebærer at du misser en blok, skærer i den forkerte retning eller med den forkerte saber, rammer en bombe eller går gennem en forhindring, vil din multiplikator blive halveret.

![Scoremultiplikator](~@images/ranking-guide/score_multiplier.png "Scoremultiplikator")

### Scoring

At score godt i Beat Saber er ikke så simpelt som at holde en høj combo og ikke misse blokke, det er nemlig også bestemt af din score per blok. Den højest mulige score at opnå ved at skære en blok er **115** (uden at tælle scoremultiplikatoren). Når du skærer en blok, skal du opnå de korrekte svingvinkler, og du skal skære blokken i midten for at opnå den bedste score for dit snit. Her er hvordan scoren beregnes for et snit:

| Komponent            | Scoringsværdi |
| -------------------- | ------------- |
| 100° Tilgang         | 70 Point      |
| 60° Efter Snittet    | 30 Point      |
| Udskæring i halvdele | 15 Point      |


Dette viser, hvor vigtigt det er at lave rigtige sving for at få de rigtige vinkler og den bedst mulige score. Husk, det er bedre at få et dårligt snit end at misse, siden et mis tæller som **0 point** og ødelægger din combo.

### Hitbox

En almindelig misforståelse i Beat Saber er, at de fleste mennesker tror, at hitboksene for blokkene er blokkene selv. Mens det engang var tilfældet, har hitboksene ændret sig en hel del gange gennem de forskellige versioner af spillet og en masse af billederne på nettet er forkerte. Her er et billede der viser den aktuelle hitbox. Som du kan se, er hitbox'en temmelig stor og udviders meget på siderne og fronten. Med disse oplysninger anbefales det at ramme med spidsen af saberen for at maksimere vinklen og få det bedst mulige snit.

![Hitbox](~@images/ranking-guide/hitbox.png "Hitbox")

### Nøjagtighed

Nøjagtighed vises til venstre efter aktivering af **Advanced HUD**-indstillingen i spillerindstillingerne. Nøjagtighed vises med en procentdel og et bogstav. Fordi nøjagtigheden er en procentdel, er den bedst mulige nøjagtighed **100%** eller navngivet med **SSS**. Mens en sådan nøjagtighed er praktisk umuligt (da det ville kræve ødelægger sin combo og 115 snit på hver blok), er nøjagtighed stadig en fantastisk måde at måle præstationen på en bane og ens evne til at score ordentligt og undgå at misse blokke. Nøjagtighed beregnes ved hjælp af oplysninger såsom scoringer per slag, scoremultiplikator og antal blokke misset. Her er forbindelsen mellem bogstaver og nøjagtighedsprocent:

| Bogstavets Klasse | Nøjagtighedens Procentdel |
| ----------------- | ------------------------- |
| SS                | 90-99.99%                 |
| S                 | 80-89.99%                 |
| A                 | 65-79.99%                 |
| B                 | 50-64.99%                 |
| C                 | 35-49.99%                 |
| D                 | 20-34.99%                 |
| E                 | <19.99%                   |

## Rangeringsprocessen

### Rangeret / Urangeret

En masse mennesker (som jeg gjorde) vil bruge rigtigt mange timer på spillet uden at kende forskellen mellem rangerede og urangerede baner, når de starter. At en bane som er rangeret ikke gør den bedre af nogen grund, er det godt for nye spillere at lære hvad forskellen er, især hvis de på et tidspunkt bestemmer sig for at få en bedre rang.

**Rangeret:** En rangeret bane er tildelt en vis sværhedsgrad målt i stjerner (★) og er værd en vis mængde PP (præstationspoints) for denne sværhedsgrad. Et mængde af disse PP kan optjenes af en spiller til at færdiggøre banen. Flere PP vil blive belønnet til en spiller, der får en højere nøjagtighed. Rangerede baner overholder *for det meste* kriterier og betragtes som “gode baner”. De er den eneste måde at klatre op ad den [globale rangliste](https://scoresaber.com/global).

**Urangeret :** En ikke-rangeret bane er en hvilket som helst bane, der er blevet offentliggjort på [BeatSaver](https://beatsaver.com/). Den behøver ikke være mulig at gennemføre og baner kan laves af alle ved hjælp af et banelavningsprogram. Derudover, så er det ikke muligt at kende sværhedsgraden af en uklassificeret bane, ud over at se på sværhedsgraden navn, hvilket ikke altid er en nøjagtig måling af sværhedsgraden, da banelaveren selv vælger det.

### Kriterier og rangeringsprocessen

Rangeringsholdet rangerer baner gennem en fælles evalueringsproces. Disse baner er derefter tildelt PP baseret på en algoritme, der bestemmer sværhedsgraden, når de er rangeret, baseret på en række faktorer. PP, som står for præstationspoint, er givet for at færdiggøre rangerede baner baseret på, hvor højt du scorede i niveauet. Alle detaljer om rangeringsprocessen, kriterier og andre ofte stillede spørgsmål kan findes i [ScoreSaber Discord server](https://discord.com/invite/WpuDMwU).

## Rangeringssystemet Forklaret (PP Systemet)

PP-systemet er nok en af de mest misforståede ting, når det kommer til rangering i spillet. Jeg oplever, at folk misforstår det så ofte, at jeg har skrevet en besked om det og fastgjort det på Beat Saber Canadian Discord så jeg ikke behøver at forklare det hver gang, så her er “alt” du har brug for at vide om det.

### Hvordan kan jeg få PP, og hvordan fungerer den globale rangplacering?

Du kan finde din globale rangplacering på [ScoreSaber](https://scoresaber.com/global) ved at skrive dit brugernavn i søgefeltet. Din ScoreSaber profil er bundet til den Steam/Oculus bruger, som du spiller spillet på.

Som nævnt tidligere, kan du få PP (præstationspoint) ved at spille rangerede baner. Mængden af PP som en bane er værd, bestemmes når kortet køres gennem PP-algoritmen. Algoritmen holdes hemmeligt for at forhindre banelavere fra bevidst at lave baner som er en masse PP værd (i bund og grund for at undgå at ødelægge systemet). Den præcise mængde PP som en spiller får, er bestemt af deres nøjagtighed på banen og den kurve som nøjagtigheden repræsenterer i forhold til den maksimale mængde af PP som banen er værd. Du kan finde mere information i [ScoreSaber Discord serveren](https://discord.com/invite/WpuDMwU).

### Hvordan virker PP-systemet, og hvad er vægtet PP?

For at forhindre dygtige spillere i at skulle spille hundredvis af lettere baner som kun er få PP værd for at komme op i gang, anvendes en kurve til dine spillede baner. Denne kurve er **0.965^(x-1)**, hvor **x** er placeringen af denne score på din liste af rangerede baner, som kan findes på din profil.

Du har måske bemærket, at der på din liste er 2 numre, der ender med PP. Et af disse tal er **blå** og repræsenterer den rå mængde af PP, du får fra den bane, før kurven anvendes. Det andet tal er **(grå)** og viser den faktiske vægtede mængde af PP, du får fra det spil, efter at kurven er anvendt.

![Rå og vægtet PP](~@images/ranking-guide/raw&weighted_pp.png "Rå & vægtet PP")

Som nævnt før; mængden af vægtede PP du får er bestemt af kurven og placeringen af denne sang på din liste. For eksempel, hvis dit bedste spil er et **260 rå PP** spil, vil du blive belønnet **260 vægtede PP** , som er **100%** af den rå PP af dette spil. Hvis dit andet bedste spil er **247 rå PP**, vil du blive belønnet **238 vægtede PP**, som er den faktiske mængde af PP du får efter kurven anvendes på de rå PP. Her er et eksempel på, hvordan kurven virker:

| Rå PP | Vægtet PP                   |
| ----- | --------------------------- |
| 260pp | **260pp** (100% af rå PP)   |
| 247pp | **238pp** (96.5% af rå PP)  |
| 246pp | **229pp** (93.1% af rå PP)  |
| 244pp | **219pp**  (89.9% af rå PP) |

### Hvorfor stiger min samlede PP ikke lige så meget som den vægtede PP jeg fik på min nye score?

Et typisk spørgsmål som folk ofte har, ser ud til at være, når de får en ny score, som for eksempel er værd **100 vægtede PP** er, hvorfor de så ikke får **+100 pp** på deres samlede antal præstationspoint. Som forklaret tidligere, siden effekten af kurven på dine spil forøges jo længere man kigger nede af sin liste, når du så gennemfører et nyt spil, tager det pladsen af et tidligere spil, som dermed får alle spil derunder til at rykke 1 plads ned ad listen. Selv hvis du får **+100 pp** på dette nye spil, vil alle dine lavere spil vægtes endnu mindre end før så du mister en vis mængde PP på dem. Det er derfor, når du får et nyt spil eller laver et bedre spil på en bane bane, at du aldrig vil få den samme mængde PP på din samlede mængde af præstationspoint (med én undtagelse).

Den eneste undtagelse fra dette er, hvis du får en bedre nøjagtighed på dit nuværende topspil. Da dit topspil ikke er påvirket af kurven, hvilket betyder, at ingen af dine sange vil ændre steder på din liste, vil PP ikke gå tabt på dine andre spil. Et eksempel ville være, hvis dit topspil er på Avalanche med **250 pp**, og du formår at få en bedre nøjagtighed, og at spillet nu er værd **260 pp**, vil du derefter få **+10 pp** på din samlede mængde af PP.

### Hvordan kan jeg forbedre og få flere PP?

For at blive bedre og få en bedre gang på den globale rangliste, er der et par nyttige værktøjer du kan bruge til at finde rangerede sange, som passer til din sværhedsgrad. For det første; det er altid godt at se din egen [ScoreSaber](https://scoresaber.com/global) profil for at se sange, som du ikke har spillet i et stykke tid, eller som du kan forbedre, samt at vide, hvordan dine topresultater ser ud. Browserudvidelsen [ScoreSaberEnhanced](https://github.com/Splamy/ScoreSaberEnhanced) kan udvide funktionaliteten af din profil. [BaliBilos ScoreSaber site](https://scoresaber.balibalo.xyz/peepee) og [Beat Savior](https://www.beatsavior.io/) er eksterne websteder, der kan hjælpe dig med at finde baner at forbedre og holde styr på din præstation.

For mere præcise tips og tricks henvises til kapitlet[Nyttige Tips & Links](#useful-tips-links).

## Modifikatorer

### Modifikatorer & Rangerede sange

Siden opdateringen **v12.0p1** blev en masse modifikatorer tilføjet og nogle allerede eksisterende fik en anden effekt. Når det kommer til rangerede baner, gælder alle **Negative Modifikatorer** på score. Det betyder, at **Negative Modifikatorer** kan bruges på alle rangerede baner, men de vil naturligvis straffe din score og give mindre PP. Hvad angår **Positive Modifikatorer**, får de kun virkning på to rangerede baner indtil videre; [Overkill lavet af Nuketime](http://scoresaber.com/leaderboard/87194) og [Overkill lavet af Kry](http://scoresaber.com/leaderboard/86492). De bruges til at teste effekterne af **Positive Modifikatorer** på rangerede baner og til at finde en måde at integrere dem på alle de andre rangerede baner. Du kan naturligvis spille alle andre baner (herunder rangerede baner) hvor modifikatorer alle vil virke, men de vil kun øge din score og PP på de to versioner af Overkill. Modifikatorerne som bruges på enhver score på ranglisten kan ses til højre for selve scoren. Med dette sagt, her er en liste over alle modifikatorer i spillet, deres virkninger på din score og hvordan de påvirker dit spil:

**No Fail (-0.50)**

Fjerner dit liv, hvilket gør det umuligt at tabe. I modsætning til ældre versioner af spillet vil No Fail nu indsende scorer til ranglisten, medmindre det bliver brugt i øvelsestilstand.

| Modifikator                 | Beskrivelse                                                                                                                                                |
| --------------------------- | ---------------------------------------------------------------------------------------------------------------------------------------------------------- |
| No Obstacles (-0.05)        | Fjerner alle forhindringer (vægge) fra banen.                                                                                                              |
| No Bombs (-0.10)            | Fjerner alle bomber fra banen.                                                                                                                             |
| Slower Song (-0.30)         | Sætter hastigheden af sangen ned til 85% af den originale hastighed.                                                                                       |
| Insta Fail (0.00)           | Gør så du fejler første gang du misser.                                                                                                                    |
| Battery Energy (0.00)       | Stopper dit liv fra at regenerere. Dette begrænser den samlede mængde af at misse og forkerte snit, du kan have før du taber.                              |
| Disappearing Arrows (+0.07) | Får pilene til at forsvinde fra blokken, når de kommer nærmere dig. Du skal stadig huske den retning, eftersom du stadig skal skære i den rigtige retning. |
| Faster Song (+0.08)         | Sætter hastigheden af sangen op til 120% af den originale hastighed.                                                                                       |
| Ghost Notes (+0.11)         | Blokkene er usynlige og pilene forsvinder kort efter du rammer dem, ligesom Disappearing Arrows.                                                           |

## Greb

### Hvorfor skal jeg bruge et greb?

Et alternativt greb kan være en justering af standard saber-vinkler, en alternativ metode til at holde controlleren eller en kombination af begge. Der er ikke et enkelt greb, der virker for alle, og det at bruge et alternativt greb vil ikke på magisk vis gøre dig bedre til spillet. Det er ikke nødvendigvis bedre end den almindelig måde at holde controlleren på, eller de standard vinkler, som Beat Saber bruger. Men alternative greb kan have mange fordele, lige fra at være mere komfortable i længere spilsessioner til at hjælpe dig med at optimere dine sving. De kan omfordele vægten af en dårligt afbalanceret Vive wand, eller øge håndleddets mulighed for at bevæge sig med en Touch controller. Nedenfor er nogle populære greb, der anvendes i det konkurrencemæssige fællesskab. Vær ikke bange for at justere eller eksperimentere for at finde ud af, hvad der er rigtigt for dig!

### Greb

Se grebsafsnittet [Grips And Tricks](./grips-and-tricks.md) for nogle eksempler på almindeligt anvendte greb, der anvendes i fællesskabet.

## Nyttige Tips & Links

### Tips & tricks

Efter at have spillet Beat Saber i al denne tid, har jeg ramt mange mure. At ramme en mur kan være virkelig irriterende, siden det kan tage lang tid at finde ud af hvad man skal gøre for at blive ved med at forbedre sig. Her er en lille liste at tips til at blive bedre som spiller.

**Udfordre dig selv.**

Mens det lyder indlysende, er der mange spillere som aldrig forsøger at blive bedre og spille sværere baner, men de spiller bare de samme baner igen og igen. Udvid din sangliste og pres dig selv for at lære de ting, du er dårligst til.

**Spil mere.**

Du bliver ikke bedre til at spille et instrument uden en masse erfaring. Det samme gælder for Beat Saber - simpelthen at spille mere vil forbedre din mønstergenkendelse, tilstanden af krop, og opbygge muskelhukommelse.

**Evaluer dit eget gameplay.**

Optagelser af dig selv er fantastisk til at se, hvad du kan forbedre, hvad end det kun er dit gameplay eller om det er med et webcam. Analyse af dit eget gameplay kan være virkelig nyttigt til at se dine mest almindelige fejl. Du kan også se dine egne replays ved at klikke på pilen ved siden af din score på ranglisten.

**Se bedre spillere spille og spørge ind til tips**

Hvis du har muligheden, så prøv at se bedre spillere og brug nogle af deres teknikker til at blive bedre. At kopiere alt fra en pro spiller vil ikke gøre dig til en pro, men det kan sikkert hjælpe dig til at blive bedre. Se deres replays og sammenlign deres bevægelser med dine egne. Derudover, hvis du nogensinde får muligheden, så spørg altid efter gode råd (bare ikke vær irriterende eller respektløs).

**Overtænk ikke**

Hvis du ikke kan klare en bane eller ikke kan opnå en højere score, så lad være med at overtænke det. Jeg begik den fejl at blive vred over dette alt for mange gange, og det vil skabe en mental mur. Du skal bare spille en anden sang og komme tilbage til den en anden dag.

**Øv dig på hårde mønstre**

Hvis du kæmper med en sektion af en bane, sænk hastigheden med Slower Song modifikator eller sænk hastigheden i Price Mode.

**BSRA** Se Cube Community's [Beat Saber Replay Analysis playliste](https://www.youtube.com/watch?v=rxf68rH4S20&list=PLwx5EB8PdMNdElyEBfO7VktSWSNZukfqP). Denne serie hjælper seere med at forstå, hvordan de bedste Beat Saber spil er lavet, og hvordan de kan forbedres.

**Hav det sjovt**

I bund og grund er dette bare et spil. Den vigtigste er, at du har det sjovt og nyder at spille det. Hvis du hader at spille denne “ene rangerede bane, der er forfærdelig, men er så mange PP værd”, så bare lad være med at spille det. Forsøg ikke at tvinge dig selv til at spille sange, du ikke kan lide at spille, men som du har lyst til. Det er, når du har det sjovt, at du vil se tiden flyve afsted, og du vil forbedre dig mest. Hvis du er ligeglad med rang, alt er godt, og bare har det sjovt 🙂

### Links

* [ScoreSaber](http://scoresaber.com/): officiel hjemmeside med ranglister til alle baner og den globale rangliste
* [ScoreSaber Discord](https://discordapp.com/invite/WpuDMwU) : officiel ScoreSaber Discord for at få information om baner som bliver rangeret, kriterier osv.
* [BaliBilos ScoreSaber Side](https://scoresaber.balibalo.xyz/peepee): få forslag på baner baseret på dine resultater for at forbedre din globale rang
* [Beat Savior](https://www.beatsavior.io/): sporer din rangerede statistik og ydeevne