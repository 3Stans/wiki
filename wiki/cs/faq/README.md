# Často kladené otázky
## Právě jsem si pořídil hru, kde mám začít?
Podívejte se na náš [průvodce pro začátečníky](/beginners-guide.md)!

## Jak získám více písniček / levelů?
> [BeatSaver](https://beatsaver.com) je hlavní stránka pro stahování a nahrávání levelů vytvořených komunitou. Existuje mnoho dalších nástrojů a stránek na stahování levelů, ale zde můžete najít všechny na jednom místě.

Pokud stahujete mapy (levely) manuálně z BeatSaveru, rozbalte je do složky a složku vložte do `Beat Saber/Beat Saber_Data/CustomLevels`. Z této složky si hra bere všechny komunitní mapy.

### BeastSaber
[Beast Saber](https://www.bsaber.com) je recenzentská stránka, která si klade za cíl hodnotit všechny levely z BeatSaveru. Můžete zde také stahovat playlisty, sledovat mappery, hledat komunitní levely pomocí více pokročilých filtrů, atd...

### Nástroje pro správu levelů
Následující programy vám nejen pomohou stahovat komunitní levely na počítači, ale mají i některé další zajímavé funkce.
* [Beat Saber Downloader](https://drive.google.com/file/d/1QWedF77hWYbqcigIWa2UcpXlhqGTjwR1/view) program na stahování map. Vytvořen uživatelem Sturdyfool0.
* [BeatList](https://github.com/Alaanor/beatlist) je program na správu playlistů a map. Vytvořen uživatelem Alaanor.

## Jak nainstaluji playlisty?
**Pro PC uživatele:**  
Nainstalujte si mód `PlaylistLoaderLite` . Poté můžete buďto:
* Použít `Install Playlist` nástroj v záložce nastavení v Mod Assistantu.
* Vložte playlist do `Beat Saber/Playlists`, vyberte daný playlist v programu BeatList a zmáčkněte tlačítko "download all".

Nyní byste měli vidět playlist vedle "Custom Levels" alba ve hře. Pokud vám některé levely v playlistu chybí, budete je muset manuálně stáhnout buďto použitím programu BeatList, nebo přímo ze stránky Beatsaver nebo Bsaber.

**Pro Quest uživatele:**  
Pro správu playlistů na vašem Questu můžete použít [Playlist Editor Pro](https://beatsaberquest.com/bmbf/my-tools/playlist-editor-pro/) . Berte na vědomí, že komunitní level se vám ve hře ukáže pouze jednou kvůli limitacím BMBF.

:::warning VAROVÁNÍ pro Quest uživatele Znovu načtení vaší složky s komunitními levely vám resetuje uspořádání všech vašich playlistů. :::

## Jak vytvořím svůj vlastní level?
Podívejte se na [mapování](/mapping/)!

## Jak nainstaluji pluginy, které nejsou v Mod Assistantu?
Podívejte se na [tuto sekci](/pc-modding.md#manual-installation) našeho průvodce pro začátečníky.

## Funguje multiplayer na více platformách dohromady?
Oficiální multiplayer je limitován pouze na hraní s ostatními lidmi ze stejné platformy (Oculus/Steam), na které jste si hru koupili. Pokud používáte pluginy na Questu, nemůžete hrát oficiální multiplayer.

BeatTogether mód je momentální řešení pro cross-platform hraní mezi módovanými verzemi hry. Pro více info se můžete připojit na jejich [Discord server](https://discord.com/invite/gezGrFG4tz) a podívat se do kanálu `#install-instructions` .

## Aktualizovala se mi hra a najednou mi nefungují žádné módy!
Pokaždé, když se hra aktualizuje, tak je možné *(a dost pravděpodobné)*, že vám přestanou fungovat vaše módy a budou vyžadovat aktualizaci. Vývojáři si tohle dobře uvědomují, takže vždy, když se hra aktualizuje a vy ji poprvé spustíte, vše ze složky `Plugins` bude přesunuto do složky `Old 1.xx.x Plugins`. **Tyto pluginy zde nechte!**

Abyste získali módy zpět, prostě **je všechny znovu nainstalujte.**  
Úložiště BeatMods obsahuje vždy pouze módy, které jsou potvrzeny, že fungují na nejnovější verzi hry!

Pokud něco nechápete, podívejte se na náš [průvodce pro začátečníky](/beginners-guide.md).

## Jak funguje systém hodnocení v Beat Saberu? Jak funguje světové umístění?
Máme speciální sekci [uchopení a triky](/grips-and-tricks.md), která se věnuje systému hodnocení a umístění. Nezapomeňte se zde podívat!

## Nemám ve hře žádná tlačítka, ani menu!
Pokud je vaše hlavní okno hry prázdné, vaše hra je nejspíše poškozená.

Abyste to opravili, jděte do: `%AppData%\..\LocalLow\Hyperbolic Magnetism`

Smažte nebo přejmenujte vaši Beat Saber složku na něco jiného. Nyní, když se vrátíte zpět do hry, vaše hra by se měla znovu vytvořit a vaše menu by mělo fungovat opět v pořádku.
